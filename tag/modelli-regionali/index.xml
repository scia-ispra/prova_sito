<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Modelli regionali | SCIA</title>
    <link>https://scia-ispra.github.io/prova_sito/tag/modelli-regionali/</link>
      <atom:link href="https://scia-ispra.github.io/prova_sito/tag/modelli-regionali/index.xml" rel="self" type="application/rss+xml" />
    <description>Modelli regionali</description>
    <generator>Wowchemy (https://wowchemy.com)</generator><language>en-us</language><lastBuildDate>Wed, 27 Apr 2016 00:00:00 +0000</lastBuildDate>
    <image>
      <url>https://scia-ispra.github.io/prova_sito/media/icon_hua2ec155b4296a9c9791d015323e16eb5_11927_512x512_fill_lanczos_center_3.png</url>
      <title>Modelli regionali</title>
      <link>https://scia-ispra.github.io/prova_sito/tag/modelli-regionali/</link>
    </image>
    
    <item>
      <title>Proiezioni del clima in Italia</title>
      <link>https://scia-ispra.github.io/prova_sito/project/clima-futuro/</link>
      <pubDate>Wed, 27 Apr 2016 00:00:00 +0000</pubDate>
      <guid>https://scia-ispra.github.io/prova_sito/project/clima-futuro/</guid>
      <description>&lt;p&gt;La funzione &lt;strong&gt;Proiezioni del clima in Italia&lt;/strong&gt; consente di estrarre e scaricare su file le serie temporali di indicatori climatici di una o più stazioni e di visualizzare il loro andamento attraverso grafici a due dimensioni,  scegliendo la variabile, l&amp;rsquo;intervallo temporale e il passo (giorno, decade, mese o anno).&lt;/p&gt;
&lt;p&gt;[ ]&lt;/p&gt;
</description>
    </item>
    
    <item>
      <title>Il clima futuro in Italia: analisi delle proiezioni dei modelli regionali</title>
      <link>https://scia-ispra.github.io/prova_sito/publication/rapporto-clima-futuro-in-italia/</link>
      <pubDate>Wed, 01 Jul 2015 00:00:00 +0000</pubDate>
      <guid>https://scia-ispra.github.io/prova_sito/publication/rapporto-clima-futuro-in-italia/</guid>
      <description>&lt;p&gt;La conoscenza delle variazioni climatiche sul territorio italiano, in corso e previste, è il presupposto
fondamentale della valutazione degli impatti e della strategia di adattamento ai cambiamenti climatici.  Mentre  la  conoscenza  del  clima  presente  e  passato  e  delle  variazioni  in  corso  si  fonda  sulla
osservazione  delle  variabili  climatiche  e  sull’applicazione  di  metodi  e  modelli  statistici  di
riconoscimento e stima delle tendenze in corso, la conoscenza del clima futuro si basa sulle proiezioni
dei modelli climatici. Secondo la definizione della World Meteorological Organization (WMO)1, le proiezioni climatiche
forniscono la  probabilità con  cui  determinate  variazioni  del clima  possono  verificarsi  nei  prossimi
decenni,  in  relazione  a  diverse  possibili  evoluzioni  dello  sviluppo  socio-economico  globale.  Tali
condizioni (scenari) comportano, in particolare, diversi andamenti delle emissioni di gas climalteranti
in atmosfera. A tale proposito, l’Intergovernmental Panel for Climate Change (IPCC) ha recentemente
ridefinito gli scenari futuri a scala globale (Representative Concentration Pathways – RCP) [1], allo
scopo  di  fornire  informazioni  sulla  probabile  evoluzione  delle  diverse  componenti  della  forzante
radiativa (emissioni di gas serra, inquinanti e uso del suolo), da utilizzare come input per i modelli
climatici. Gli scenari RCP sostituiscono i precedenti scenari pubblicati dall’IPCC nello Special Report
on Emission Scenarios (SRES) [2] e utilizzati nei rapporti TAR [3] e AR4 [4]. I quattro nuovi RCP
includono uno scenario di mitigazione, che stima un valore molto basso della forzante radiativa  al
2100  (2.6  W/m2  -  RCP2.6),  due  scenari  intermedi  (4.5  W/m2  -  RCP4.5  e  6  W/m2-  RCP6)  e  uno
scenario caratterizzato da un’elevata emissione e da un elevato valore della forzante radiativa (8.5
W/m2 - RCP8.5).  Proprio  l’IPCC  ha  introdotto  una  definizione  più  specifica  del  termine  “proiezione  climatica”,
riferendola alla stima delle variazioni del clima futuro che viene fornita dai modelli climatici2. Questi  ultimi  possono  essere  classificati  in  due  categorie  che  contraddistinguono  la  diversa  scala
spaziale  delle  simulazioni  del  clima  futuro.  I  modelli  globali  di  circolazione  generale  atmosfera-
oceano (AOGCM), basati su principi fisici ben definiti, sono in grado di riprodurre le caratteristiche
medie osservate del clima recente e passato, ad una risoluzione orizzontale compresa fra 250 and 600
km [5] e costituiscono lo strumento principale per studiare l’evoluzione del sistema climatico globale
nel XXI secolo. Questi modelli tuttavia risultano poco adeguati a valutare i cambiamenti climatici su
scala  regionale.  Il  termine  “regionale”  va  inteso  qui  come  traduzione  dall’inglese  “regional”  che,
come da definizione dell’IPCC, indica aree geografiche di estensione compresa all’incirca tra 104 e 107
km2. A scala regionale il clima è fortemente influenzato da fattori locali, come la conformazione del
territorio  ed  in  particolare  l’orografia,  che  sono  rappresentati  solo  approssimativamente  all’interno
degli  AOGCM.  Inoltre  molti  processi  fisici  che  si  verificano  ad  una  scala  inferiore  rispetto  alla
risoluzione degli AOGCM, non vengono appropriatamente da questi schematizzati [6].  I  “Regional  Climate  Models”  (RCM)  rispondono  quindi  alla  necessità  di  fornire  una  migliore
rappresentazione dei fenomeni a scala regionale e locale. Tali modelli, innestandosi su un modello
globale  da  cui  vengono  acquisite  le  condizioni  iniziali  e  al  contorno,  producono  le  proiezioni
climatiche  su  una  specifica  area  di  interesse,  ad  una  risoluzione  più  elevata  (fino  a  una  massima
risoluzione orizzontale di 10-50 km).  Lo  scopo  di  questo  lavoro  è,  attraverso  l’analisi  e  il  confronto  tra  le  proiezioni  climatiche  più
aggiornate prodotte da diversi modelli, esporre in sintesi gli elementi di conoscenza e le incertezze che
riguardano le proiezioni del clima futuro in Italia. Analogamente a quanto avviene per la valutazione
del clima passato e presente, quando si traduce in indici e indicatori climatici una grande mole di dati
osservativi, si intende qui estrarre dai molteplici risultati prodotti dai modelli climatici gli elementi di&lt;br&gt;
conoscenza e di incertezza più significativi sull’evoluzione del clima futuro in Italia. In questo modo,
si  vuole  anche  contribuire  a  gettare  un  ponte  tra  la  comunità  scientifica  che  sviluppa  e  applica  i
modelli climatici e alcune categorie di utenti finali (decisori politici, stakeholders).  Per i nostri scopi, in considerazione della scala spaziale, è quindi opportuno e vantaggioso prendere in
esame  i  risultati  degli  RCM.  A  tale  proposito,  la  fonte  più  importante  e  aggiornata  di  proiezioni
modellistiche  sull’area  del  Mediterraneo  e  quindi  sull’Italia  è  costituita  da  Med-CORDEX 3 ,
un’iniziativa proposta dalla comunità scientifica che studia il clima del Mediterraneo. Med-CORDEX
costituisce  una  parte  del  più  ampio  esperimento  CORDEX  (Coordinated  Regional  Climate
Downscaling Experiment4 [7] ed è supportato dai programmi internazionali HyMeX (HYdrological
cycle  in  Mediterranean  EXperiment5 )  e  MedCLIVAR  (Mediterranean  CLImate  VARiability  and
Predictability6).  Le  proiezioni  fornite  da  Med-CORDEX  si  basano  sui  nuovi  scenari  di  emissione
RCP4.5 e RCP8.5 e utilizzano modelli RCM ad alta risoluzione. Ai  nostri  fini,  dall’insieme  degli  output  dei  modelli  disponibili,  sono  state  estratte  e  analizzate  le
proiezioni di temperatura (minima, massima e media) e precipitazione fino al 2100 di quattro modelli,
negli scenari di emissione RCP4.5 e RCP8.5.  Per  ciascuna  variabile  presa  in  considerazione,  sono  stati  selezionati  i  dati  che  ricoprono  l’intero
territorio nazionale. Per tre orizzonti temporali, rappresentati da periodi di 30 anni (2021-2050, 2041-
2060 e 2061-2090), sono stati calcolati sia i valori medi che gli indici rappresentativi degli estremi di
temperatura  e  precipitazione.  Proprio  la  conoscenza  degli  estremi  meteoclimatici  e  delle  loro
variazioni  è  infatti  particolarmente  rilevante  nella  definizione  delle  strategie  di  adattamento  ai
cambiamenti  climatici,  a  causa  degli  impatti  che  essi  producono  sull’ambiente  e  sulla  società  in
genere. Le variazioni climatiche future sono state valutate in termini di differenze tra il valore di una
variabile  o  di  un  indice  su  un  trentennio  e  il  valore  corrispondente  nel  periodo  climatologico  di
riferimento 1971-2000. I valori di riferimento variano ovviamente da modello a modello e vengono
prodotti eseguendo i modelli in modalità “hindcast”, cioè effettuando simulazioni riferite a periodi
passati.  Per gli obiettivi di questo lavoro, attraverso le differenze rispetto ai valori di riferimento, è possibile
analizzare  e  mettere  a  confronto  i  segnali  climatici  evidenziati  dai  modelli,  indipendentemente
dall’abilità di ciascun modello nel riprodurre i valori assoluti di una certa variabile nell’area geografica
di interesse. Stabiliti l’obiettivo generale e, a grandi linee, la metodologia di analisi, vanno chiariti i limiti da tenere
presente nell’interpretazione e nell’utilizzo dei risultati qui presentati. In particolare, il numero limitato
(quattro) dei modelli di cui è stato possibile analizzare le proiezioni, non consente di definire con
esattezza gli intervalli di variabilità e quindi l’incertezza delle previsioni di un certo indice. Inoltre,
non rientra negli scopi e nelle possibilità di questo lavoro stabilire una gerarchia tra i modelli o entrare
nel merito della loro qualità o del loro skill nel riprodurre il clima passato e presente. I risultati dei
modelli vengono considerati obiettivamente, solo come fonti che rappresentano lo stato dell’arte delle
proiezioni  a  scala  regionale.  Infine,  si  sottolinea  che  l’analisi  delle  proiezioni  climatiche  è  qui
focalizzata  solo  sull’Italia,  rispetto  alla  scala  più  estesa  alla  quale  sono  rivolte  le  simulazioni
modellistiche prodotte nell’ambito di Med-CORDEX.&lt;/p&gt;
</description>
    </item>
    
    <item>
      <title>Valori climatici normali di temperatura e precipitazione in Italia</title>
      <link>https://scia-ispra.github.io/prova_sito/publication/rapporto-valori-climatici-normali/</link>
      <pubDate>Thu, 01 Jan 2015 00:00:00 +0000</pubDate>
      <guid>https://scia-ispra.github.io/prova_sito/publication/rapporto-valori-climatici-normali/</guid>
      <description>&lt;p&gt;I valori normali climatici sono i valori medi, o caratteristici, di una variabile climatica in un periodo di
riferimento sufficientemente lungo. L’Organizzazione Meteorologica Mondiale (WMO) ha fissato a
30 anni la durata del periodo di riferimento.&lt;br&gt;
I normali sono stati definiti dalla WMO nella prima metà del ventesimo secolo con l’obiettivo di
consentire il confronto tra le osservazioni di tutto il mondo, assicurando la coerenza fra le
informazioni  dei  diversi  servizi  meteorologici;  un  impiego  più  esteso  dei  normali  si  è  lentamente
sviluppato nel corso del tempo. I normali vengono utilizzati per due finalità principali (WMO, 2011). In primo luogo costituiscono un
insieme  di  valori  di  riferimento  rispetto  ai  quali  confrontare  le  osservazioni  e  calcolare  le  serie  di
anomalie,  cioè  gli  scostamenti  dai  valori  normali.  Di  particolare  rilievo  e  attualità  è,  ad  esempio,  la
serie  della  temperatura  media  globale  espressa  come  serie  di  anomalie  rispetto  al  valore  normale
globale. Inoltre, i valori normali vengono utilizzati per fornire una base di riferimento rappresentativa
del clima attuale o del passato recente in un determinato luogo. Il  metodo  più  appropriato  di  calcolo  dei  valori  normali  dipende  dalla  finalità:  quando  i  normali
climatici  vengono utilizzati come riferimento, devono  essere calcolati su  un periodo standardizzato a
livello internazionale, stabile e valido per molti anni; al contrario, quando i normali sono utilizzati per
stimare le tendenze in corso, vengono calcolati in un periodo più recente, aggiornato frequentemente,
soprattutto  se  un  parametro  climatico  (per  esempio  la  temperatura  media)  presenta  un  trend  (WMO,
2007).&lt;/p&gt;
&lt;p&gt;Tenendo conto delle due finalità, sono stati calcolati i normali climatici di temperatura (media, minima
e  massima)  e  di  precipitazione  cumulata,  secondo  i  criteri  specifici  definiti  dalla  WMO.  A  questo
scopo, sono state utilizzate le serie temporali disponibili attraverso il Sistema nazionale per la raccolta,
l’elaborazione e la diffusione di dati Climatologici  di  Interesse  Ambientale  (SCIA;  Desiato  2007;
Desiato  et.al.,  2006,  2007,  2011).  I  valori  normali  sono  stati  poi  spazializzati  attraverso  algoritmi
geostatistici e vengono presentati sotto forma di mappe.&lt;/p&gt;
</description>
    </item>
    
  </channel>
</rss>
